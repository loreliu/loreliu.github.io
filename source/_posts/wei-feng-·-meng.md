---
title: 卫风 · 氓
date: 2020-10-05 23:18:06
categories: Ancient poems
tags: [ancient poem,self-development,thinking]
description: <p align="center">作者：佚名&emsp;朝代：春秋&emsp;文学体裁：四言诗</p>
---

<iframe frameborder="no" border="0" marginwidth="0" marginheight="0" width=330 height=86 src="//music.163.com/outchain/player?type=2&id=1411599072&auto=1&height=66"></iframe>

<p align="center">
氓之蚩蚩，抱布贸丝。</br>
匪来贸丝，来即我谋。</br>
送子涉淇，至于顿丘。</br>
匪我愆期，子无良媒。</br>
将子无怒，秋以为期。</br>
</font></p>

<p align="center">
乘彼垝垣，以望复关。</br>
不见复关，泣涕涟涟。</br>
既见复关，载笑载言。</br>
尔卜尔筮，体无咎言。</br>
以尔车来，以我贿迁。</br>
</font></p>

<p align="center">
桑之未落，其叶沃若。</br>
于嗟鸠兮，无食桑葚！</br>
于嗟女兮，无与士耽！</br>
士之耽兮，犹可说也。</br>
女之耽兮，不可说也。</br>
</font></p>

<p align="center">
桑之落矣，其黄而陨。</br>
自我徂尔，三岁食贫。</br>
淇水汤汤，渐车帷裳。</br>
女也不爽，士贰其行。</br>
士也罔极，二三其德。</br>
</font></p>

<p align="center">
三岁为妇，靡室劳矣；</br>
夙兴夜寐，靡有朝矣。</br>
言既遂矣，至于暴矣。</br>
兄弟不知，咥其笑矣。</br>
静言思之，躬自悼矣。</br>
</font></p>

<p align="center">
及尔偕老，老使我怨。</br>
淇则有岸，隰则有泮。</br>
总角之宴，言笑晏晏。</br>
信誓旦旦，不思其反。</br>
反是不思，亦已焉哉！</br>
</font></p>
